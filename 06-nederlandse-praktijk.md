---
layout: chapter
title: Open Source Initiatieven in Nederland
part: Deel IV - De Nederlandse Praktijk
prev_chapter: /05-governance-modellen
next_chapter: /07-implementatie-uitdagingen
---

Er zijn op dit moment enkele relevante ontwikkelingen gaande op het gebied van e-participatie tools in Nederland, die mede bepalen welke richting de governance op zal gaan.

## Commerciële Platforms

### ARGU
**ARGU** (https://argu.co) is een jong discussieplatform As A Service. De (commerciële) onderneming is verantwoordelijk voor technologie, beheer en ontwikkeling. Simpel uit te rollen, maar over data eigenaarschap en -portabiliteit is op de site niets te vinden (op het moment van schrijven zijn de 'terms of use' en 'privacy' pagina's niet beschikbaar).

## Open Source Platforms

### Stichting Pleio
**Stichting Pleio** (https://www.pleio.nl) ontwikkelt en beheert open source online kennisdelingsplatform As A Service, speciaal voor overheidsorganisaties en bestuurslagen binnen de overheid. Tot nu toe niet ingezet als deliberatieplatform met burgers.

### Ideeënvijver
**Ideeënvijver** is een open source tool voor het pitchen van ideeën en het daarop stemmen. Vanuit Code for NL fellowships bij de gemeente Eindhoven ontwikkeld en onder beheer bij Code For NL. (https://e52.nl/tag/ideeenvijver/)

### Your Priorities
**Your Priorities** (https://www.yrpri.org/) is een in IJsland en Estland zeer succesvol open source deliberatie platform. Het is beschikbaar in het Nederlands, en een nl proefversie is uit te proberen op https://e-dem.nl. Ook op e-dem.nl is een Nederlandstalige versie van Consul (http://consulproject.org) te vinden, een open source platform dat met succes ingezet wordt in Madrid.

### Open Stad
**Open Stad** is een doorontwikkeling van Open Stadsdeel, dat op zijn beurt een doorontwikkeling is van Stem van West. Deze applicaties wordt gehost vanuit Datapunt Amsterdam, is open source en heeft zich als Stem van West als interessante, door de overheid gestuurde ontwikkeling gemanifesteerd.. Informatie: https://www.amsterdam.nl/bestuur-organisatie/geef-mening/openstad-online/

## Organisaties en Initiatieven

### Stichting ICTU
De **Stichting ICTU** organiseert software-development voor de overheid, waarbij marktpartijen worden aangehaakt om te bouwen. ICTU is voornemens om een rol te spelen in het beheer van open source tools op het gebied van participatieve democratie.

### Stichting Code for NL
**Stichting Code for NL** organiseert maandelijks bijeenkomsten voor open source developers en designers (en andere geïnteresseerden) die werkenbij of voor de overheid, om kennis en ervaring uit te wisselen, resultaten te delen en samenwerkingen te promoten. Een overzicht van use cases van digitale tools bij overheden op clarity.codefor.nl

### Datalab Amsterdam
**Datalab Amsterdam** ontwikkelt de afdeling "innovatieve toepassingen" open source procesapplicaties voor uitvoerende ambtenaren. Deze maatwerkapplicaties worden beheerd en gehost door Datapunt Amsterdam, de nieuwe infrastructuur voor data services, data-toepassingen en in-house ontwikkelde open source web applicaties van de gemeente Amsterdam. Doorontwikkeling en ondersteuning door oorspronkelijke team. (lange termijn betrokkenheid) Amsterdam neemt hiermee het voortouw, in de hoop dat andere (grote) gemeenten en VNG spoedig zullen volgen en de (open source) samenwerking zullen opzoeken. (https://data.amsterdam.nl)

### Foundation for Public Code
Het zeer nieuwe Nederlandse initiatief **Foundation for Public Code** richt zich op het beheer en de sustainable inzet van open source publieke code en publieke digitale infrastructuur. (http://publiccode.net).

### Stichting Open Source en Overheid
**Stichting Open Source en Overheid** (https://oseno.nl) zet zich in om de Nederlandse overheid minder afhankelijk te maken van software-leveranciers.